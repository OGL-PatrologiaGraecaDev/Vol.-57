Ξϐξ)

enim ait , Ne odio habeas, sed, Dilige : non dixit,
Ne laedas , sed, Benefaeito.
4. Nouem Christiani erga inimicos ofﬁcii gradus. —
Si quis vero haec accurate exploraverit, aliud videbit
additamentum his longe majus. Non enim solum jussit
diligere, sed et pro iis orare. Viden‘ quos ascende-
rit gradus, et quomodo nos in ipsum virtutis culmen
ﬂlllSlilueI'il? Consideres velim eos a principio enu-
merans. Primus gradus est, non injuriam inferre;
secundus, ubi incepta est injuria, non illam pari vice
ulcisci; tertius, non inferrein laedentem idipsum quod
passus es, sed quiescere; quartus , se ipsum oﬁ'erre
ad malum patiendum; quintus , plura illi praebere,
quam ipse velit qui malum intulit ; sextus , non odio
habere illum qui talia egerit; septimus, ipsum etiam
diligere; octavus, ipsi benefacere ; nonus, Deum etiam
pro ipso precari. Vidistin‘ philosophiae culmen Ἰ Ideo
etiam splendidum ille praemium habet. Quia enim
magnum praeceptum erat, ac strenuo opus habebat
animo, magnaque diligentia, mercedem illi constituit
talem, qualem nulli priorum. Non enim terram
hic commemorat, ut cum de mitibus ageret; non
consolationem et misericordiam, ut cum de lugen-
tibus etde misericordibus ; non de regno caelorum :
sed quod omnium mirabilissimum erat, quod ﬁerent
Dei similes, quantum possunt homines ipsi esse si.
miles. Ut sitis, inquit, similes Patris vestri qui in cazlis
est. 'I‘u vero observes velim, ipsum neque hic, neque
in superioribus Patrem suum vocare; sed illic qui-
dem Deum et regem magnum , cum de iuramentis
agit ; hic vero Patrem ipsorum. Id vero agit hos lo-
qnendi modos in opportunum tempus reservans.
Deinde in progressu simililudinem illam declarat:
Qui solem suum oriri facit super bonos et malos, et
pluit super justas et injustas. Etenim illos non modo
non odit, inquit, sed etiam beneﬁcio afﬁcit eos qui se
injuria afﬁciunt. Quamquam nulla sit hac in re aequa-
litas, non solum propter benelicii magnitudinem, sed
etiam propter dignitatis eminentiam. Tu enim a con-
servo despiceris, ille autem a servo quem sexcentis
beneﬁciis aﬁ‘ecit ; et tu quidem verba donas, dum
pro illo precaris , ille vero res admodum magnas et
mirabiles, solem accendens et annuos imbres suppe-
ditans ¹. Attamen sic concedo te aequalem esse, quan-
tum potest homo. Ne itaque odio habeas hominem
qui te malo afﬁcit, cum tibi tot bona conciliet, et ad
tantum te honorem ducat; ne maledicas ei qui te
damno afﬁcit: alioquin et laborem sustinebis, et ejus
fructu privaberis; damnum feres et mercedem per-
des; quod extremae est dementia}, quod scilicet cum
graviora sustinuerimus, minora non feramus. Et quo-
modo , inquies, potest hoc ﬁeri? Cum Deum videas
hominem factum tantum descendisse, et tanta pro te
passum esse , interrogas adhuc et ambigis , quomodo
possumus injurias conservis remittereiNon audis
illum in cruce dicentem : Dimitte illis; non enim
sciunt quid faciunt (Luc. 25. '54)? Non audis Paulum.
ι Unus habet, τι quasi annua nobis solvens tributa.
