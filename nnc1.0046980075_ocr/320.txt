595

rietes. Verum haec puerorum inepti ludi sunt, si eum
piscatorum gestis comparentur. Quid enim de The-
mistocle dixeris? Quod Atheniensibus ut naves eon-
srenderent suaserit, cum Xerxes Grzeciam bello im-
¹ peteret? Hic porro non Xerxe impotente, sed diabolo
cum orbe toto et turba daemonum innumera contra
duodecim illos irruente; non brevi tempore , sed per
totum vita: spatium vicerunt illi et superarunt : quod—
que mirum est, non caasis hostibus, sed mutatis et
conversis. Illud enim maxime ubique observandum
est, ipsos nec occidisse nec delevisse insidiatores
suos , sed eum illos daemonibus pares cepissent, an-
gelis tequales fecisse, humanam naturam hac improba
tyrannide liberantes, illos autem scelestos daemones,
qui omnia conturbabant, a medio foro et a domibus,
imo etiam a deserto expulerunt. Testificantur illud
chori monachorum, qui ubique plantati sunt, et non
modo babitatam terram, sed et non habitatum expur-
garunt. Quodque mirabilius est, non instructa acie
hoc faciebant, sed male habiti implebant omnia. Ea—
bebant enim in medio positos illos infirme conditionis
viros, quos ligabant, verberabant, eircumagebant, nec
poterant eorum ora claudere : sed sicut radium solis
vincire nemo potest, sic non poterant ipsorum lin-
guam alligare. Cujus rei causa erat , non illi quidem
qui loquebantur, sed Spiritus virtus. Sic igitur et
Paulus vicit Agrippam , et qui scelere vincebat homi-
nes omnes Neronem : Dominus enim mihi adstitit, in-
quit, et confortavit me, et eruit me de ore leonis
(‘2. Tim. ὁ. l7). Tu vero mirare, quomodo audientes,
Nolite solliciti esse, et crediderunt, et obtemperarunt,
nihilque ex terribilibus terrorem ipsis incussit. Quod
si dicas , idoneam ipsis consolationem dedisse Chri-
stum cum dixit, Spiritus Patris vestri erit qui loquetur :
et ideo maxime stupeo , quod nec dubitaverint, nec
liberari a malis rogaverint : et haec, non duobus , vel
triLus annis ista passuri, sed per totam vitam. Illud
enim dictum, Qui autem perseveraverit usque in ﬁnem,
hic salvus erit, boc subindicat. Vult enim Deus non
sua mutum ope, sed ipsorum proposito opera bona
ﬁeri. Perpende itaque in superioribus , quomodo alia
Dei, alia discipulorum sint. Nam signa facere , illius η
sunt; nihil possidere, discipulorum. Rursum , domos
omnes aperire, superum gratite est; nihil praeter ne-
cessaria petere, discipulorum philosophiae; Dignus est
enim operarius mercede sua. Pacem dare , Dei donum
est; dignos quzerere, nec omnes indiscrimiuatim ad-
ire, ipsorum temperantia: est. lllos qui discipulos non
recipiunt ulcisci, Dei est : cum modestia discedere ,
nullo injecto probro, vel contumelia, apostolicze man-
suetudinis. Spiritum dare, et sollicitudinem adimere,
mittentis erat : oves et columbas imitari, et omnia
fortiter ferre , ad illorum constantiam et prudentiam
pertinebat. 0dio haberi, nec animo concidere , sed
perseverare, ipsorum erat; perseverantes salvos fa-
cere, mittentis. Ideo diccbat, Qui autem perseveraverit
usque in finem, Itic salvus erit.
5. Non fervor fugitivus, sed perseverantia prodest.—
Nam quia solent multi initio ferventes esse , postea
