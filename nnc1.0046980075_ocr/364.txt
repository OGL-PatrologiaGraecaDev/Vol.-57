458

437
dedit, dixisset: Bona facite in sabbato, sed mala non
operemini, legem non servasset populus; verum
omnia simul vetuit : Nihil facietis , inquit. Neque ta-
men sic se continuere. lpse vero cum legem sabbati
dedit, obscure signiﬁcavit , velle se ut a malis solum
abstinerent. Nihil enim facietis, inquit, nisi ea qua:
faciet anima (Exod. 12. 16). In templo autem omnia
fiebant, et cum majori studio , duplicique opera. Sic
per ipsam umbram veritatem illis aperiebat. Tantum
ergo lucrum , inquies , abstulit Christus? Absit; imo
illud admodum auxit. Tempus enim erat ut per sub-
limiora erudirentur: neque oportebat manus eius
ligare, qui a nequitia erutus, ad bona omnia vola-
bat; neque inde'ediscere Deum omnia fecisse; nec
inde institui ad mansuetudinem eos , qui ad Dei be-
nignitatem imitandam vocati erant : Estote , inquit,
misericordes sicut Pater vester caelestis (Luc. 6. 56);
nullum diem festum agere eos, qui per totam vitam
festum agere jubebantur: nam ait, Festum celebremus,
non in fermento ueteri, neque in fermento malitia: et nequi-
tie, sed in azymis sinceritatis et veritatis (1. Cor. ὅ. 8).
Non oportet enim prope arcam et altare aureum
stare eos, qui omnium Dominum habent secum lia-
bitantem , quique per omnia ipsum alloquuntur, et
per orationem, et per oblationem, et per Scripturas,
ct per eleemosynam , ct quod intus illum habeant.
Quar'ergo sabbati necessitas ei qui semper fesmm
celebrat, qui in caelo versatur? Festum ergo perpe-
tuo agamus, nihilque mali operemur; illud enim vere
festum est : sed spiritualia intendamus, abscedant
terrena, spirituali otio otiemur, manus ab avaritia
cohibentes, corpus a superfluis et inutilibus abdu-
centes laboribus , quibus amictus est olim in ngypto
Hebraeorum populus: nihil enim differimus quot-
quot aurum colligimus, ab iis qui luteo operi addice-
bantur, lateresque cperantes , et paleas colligentes
ﬂagellabantur. Nam nunc quoque diabolus lateres
jubet apparare , ut olim Pharao. Quid enim aliud est
aurum , quam lutum? quid aliud argentum , quam
palea? Nam argentum velut palea cupiditatem accen—
dit, et aurum luti instar illum inquinat qui possidet.
ideo misit nobis non Mosen ex deserto [Egypti ¹ ,
sed Filium suum de caelo. Si itaque post ejus adven-
tum in Egypto manseris , eadem patieris qua: Egy-
ptii : sin IEgypto relicta abieris cum spirituali lsraele,
miraculorum omnium spectator eris.
4. Nec tamen id solum ad salutem sufficit. Non
enim ab IEgypto tantum recedendum est; sed in ter-
ram promissionis intrandum. Quandoquidem Judaei,
ut ait Paulus (Hebr. ll. 29),per mare Rubrum
transierunt, manna comederunt, et potum spiritua-
lem biberunt, attamen omnes periere. Ne igitur nos
quoque talia patiamur, ne segnes simus , sed ad pu-
gnam parati : at si nunc audias malos exploratores ,
qui angustam et arctam viam calumnientur, atque
ί Sic Savil. et Morel. ; alii ea: deserto, tantum, ut Crte-
ce edidimus; quidam, ea: Egypto, tantum.
