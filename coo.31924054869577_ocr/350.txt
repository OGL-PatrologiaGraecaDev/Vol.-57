ιρι

xissct ithxm propheta majorem esse, ostendit in quo
sit major. ln quo ergo major est ? Quod sit prope
cum qui advenit. Nam ait : Mittam angelum meum
ante facient tuam; id est , prope te. Quemadmodum
enim apud reges, qui prope currum incedunt, aliis
dignitate majores sunt : sic Joannes prope Christum
advenientem incedere cernitur. Vide quomodo hinc
ejus excellentiam declarat; neque hic gradum sistit ,
sed suam postea offert sententiam dicens : ll. Amen
. dico vobis , non surrexit inter natos mulierum major
Joanne Baptista. ld est, non peperit mulier illo majo-
rem. Sufﬁcit hac sententia; sed si vis ex rebus ipsis
ediscere , considera illius mensam , victum , mentis
sublimitatem. Nam sic vivebat, ac si in caelo fuisset,
atque naturalibus superior necessitatibus , mirabilem
quamdam carpebat viam , in hymnis et. orationibus
totum tempus transigens , cum mortalium nemine,
sed cum solo Deo colloquia miscens. Neminem quippe
conservorum noverat, non se conSpiciendum praebebat,
non lacte alebatur, non lecto, non tecto, non foro,
non alia quapiam humana re fruebatur; et tamen
mansuetus erat simul atque vehemens. Audi igitur
cum quanta moderatione discipulos alloquatur, cum
quanta vi ludat-os, cum quanta libertate regem. Ideo-
que dicebat Christus , Non surrexit inter natos mulie-
rum major Joanne Baptista. Sed ne laudum magnitu-
do aliquid erroris pareret, neve Judaei illum Christo
pra-ferrent, vide quomodo hoc accommodet. Nam
sicut ex quibus discipuli ﬁrmabantur, turba: detri-
mentum accipiebant, levem illum esse putantes : sic
ex quibus turbae cmendabantur, majus damnum acce-
debat, cum ex dictis majorem de illo quam de Christo
sumebant opinionem. Illud ergo , nullam relinquens
suspicionem, corrigit his verbis : Qui autem minor
est in regno caelorum, major est illo. Minor, secundum
aztatem, et secundum multorum opinionem : nam
dicebant ipsum edacem esse et vini potatorem
(Matth. ll. l9): et, Nonne hic fabri [ilius est (Matth. 15.
55)? atque ubique ipsum despiciebant. Quid igitur ,
inquies, comparatus cum Joanne major erat? Absit.
Neque enim Joannes quando dicit, Fortior me est
(Matth. 5. ll) , id comparando dicit; neque Paulus,
cum Moysem sic memorat, Ampliori enim gloria hic
quam Moyses dignatus est (Hebr. 5. 'o'), [nec comparate
dicit. Et ipse cum ait, Ecce plus quam Salomon hic
(Matth. 12. 24) , haec non comparando dicit. Quod si
concedamus illum haec per comparationem dixisse,
res ita ad audientium inﬁrmitatem accommodata
fuerit. ln magna enim existimatione habebatur,
illumque carcer insigniorem reddiderat, necnon lio
bertas in arguendo rege , atque id libenter a multis
sic accipiebatur. Etenim Vetus quoque Scriptura
solet errantium animos emendare , comparando ea
qua: comparari non possunt; ut quando dicitur : Non
est similis tui in diis, Domine (Psal. 85. 8), et rur-
sum , Non est deus sicut Deus noster (Psal. 76. M).
Volunt autem quidam id de apostolis dixisse Chri—
stum alii de angelis; sed male. Nam cum semel
quidam ι veritate aberrarint, solent in multos deduci
